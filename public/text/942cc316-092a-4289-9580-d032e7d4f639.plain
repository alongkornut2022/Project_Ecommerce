นรินทร์ โอฬารกิจอนันต์ 

หนังสือเล่มนี้ให้ความรู้เกี่ยวกับวิธีต่างๆ ที่บริษัทต้นแบบได้ใช้เพื่อโอกาสแห่งความสำเร็จในอนาคต ซึ่งผมถือว่าเป็นหนังสือที่ดีมาก ๆ เพราะคุณนรินทร์ได้อธิบายความสำเร็จของธุรกิจต่าง ๆ ซึ่งมีโมเดลรูปแบบที่เข้าใจค่อนข้างยาก แต่คุณนรินทร์สามารถถ่ายทอดออกมาได้อย่างเข้าใจง่าย และสามารถศึกษาได้อย่างถ่องแท้ ซึ่งผมเชื่อว่าหนังสือเล่มนี้ควรจะเป็นหนังสือแนะนำให้ซื้อไว้เพื่อให้ลูกหลานได้อ่านเพื่อพัฒนาทั้งสมองและได้เข้าใจความสำเร็จของบริษัทระดับโลกต่าง ๆ ได้ทำอย่างไรจึงจะประสบความสำเร็จ เช่น Southwest Airlines, Dell แจ็คผู้ฆ่ายักษ์ etc. หลายคนเข้าใจผิดว่า sme อย่างเราไม่สามารถที่จะต่อสู้กับยักษ์ใหญ่ทางธุรกิจ ซึ่งมีทุนมากกว่าเราได้ แต่ความเป็นจริง การที่ทุกท่านเป็นเจ้าของธุรกิจขนาดเล็กนั้น ถือได้ว่ามีข้อได้เปรียบธุรกิจขนาดใหญ่อยู่หลายข้อ ทั้งความคล่องตัวในการตัดสินใจ ความง่ายในการปรับเปลี่ยนโมเดลธุรกิจ หรือการพลิกแพลงกลยุทธ์ ซึ่งบริษัทใหญ่ ๆทำได้ยากกว่าเรา เนื่องจากบริษัทเหล่านี้มีขั้นตอนในการเปลี่ยนแปลงและปรับเปลี่ยนที่ต้องใช้เวลาในการพิจารณาและตัดสินใจทำให้ความคล่องตัว รวมถึงผลของความเสียหายที่มีขนาดที่แตกต่างกันอย่างสิ้นเชิง ดังนั้น การที่ท่านจะต่อสู้กับบริษัทยักษ์ใหญ่นั้นไม่ใช่เรื่องยาก สำคัญอยู่ที่ทุกท่านเข้าใจลักษณะที่แท้จริงของธุรกิจที่ท่านทำอยู่หรือไม่ เช่น การทำธุรกิจเครื่องใช้ไฟฟ้าหรืออุปกรณ์คอมพิวเตอร์ชี้ขาดกันที่การรับประกัน