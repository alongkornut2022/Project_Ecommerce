"         เมื่อพูดถึงการตลาด ฟิลิป คอตเลอร์ (Philip Kotler) คือผู้ที่ได้ชื่อว่าเป็นปรมาจารย์แห่งศาสตร์การตลาดมือหนึ่งของโลก เมื่อคอตเลอร์พูด นักการตลาดทั้งโลกต้องเงี่ยหูคอยฟัง!
         ในยุค 5G ที่เทคโนโลยีแข่งกันพัฒนาอย่างไม่มีใครยอมใคร นักการตลาดทั้งหลายจะทำงานอยู่ในมุมการตลาดแบบเดิมๆ ไม่ได้อีกแล้ว อาจพูดได้ว่าแนวคิดของการตลาดแบบ 5.0 นั้นด้านหนึ่งเป็นเรื่องของการตลาดที่เกี่ยวข้องกับความเป็นมนุษย์ อีกด้านเป็นเรื่องของการใช้พลังความสามารถทางเทคโนโลยี การตลาด 5.0 จึงเป็นแนวทางที่ผสมผสานสองบริบทนี้เข้าด้วยกัน โดยเน้นการใช้ประโยชน์จาก Data ที่มีอยู่มากมายมหาศาลและเทคโนโลยีที่พัฒนาอย่างรวดเร็วมาวิเคราะห์จับทางความต้องการของแต่ละกลุ่มลูกค้าในสังคมยุค 5G การตลาด 5.0 จึงเน้นที่ความแคล่วคล่องเปลี่ยนปรับฉับไวและตอบสนองความต้องการของลูกค้าได้เร็วทันใจ ผ่านการใช้พลังของเทคโนโลยีต่างๆ อย่างชาญฉลาด เพื่อมัดใจเหล่าลูกค้ารุ่นเล็กรุ่นใหญ่ที่เป็นกลุ่มเป้าหมายได้เร็วที่สุดและมากที่สุด
         นี่คือหนังสือที่นักการตลาดทุกคน “ต้องอ่าน”

